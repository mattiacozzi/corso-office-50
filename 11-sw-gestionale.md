# Lezione 11 - Uso di un gestionale

<p align="center" style="width=100%;">
  <img width="100px" src="img/openemr-logo.png"  border="0px">
</p>

### Contenuti

1. [Cos'è un software gestionale](#cosè-un-software-gestionale)
    - [Gestionali locali e di rete](#gestionali-locali-e-di-rete)
    - [Funzioni principali](#funzioni-principali)
    - [Account](#account)
1. [openEMR](#openemr)
    - [Connessione](#connessione)
    - [Agenda]( #agenda)
        - [Nuovo appuntamento](#nuovo-appuntamento)
        - [Modifica di un appuntamento](#modifica-di-un-appuntamento)
    - [Anagrafiche](#anagrafiche)
        - [Nuova anagrafica](#nuova-anagrafica)
    - [Supporto](#supporto)
1. [Attività](#attività)
    - [Gestione appuntamenti da email](#gestione-appuntamenti-da-email)
    - [Aggiornamento anagrafica paziente](#aggiornamento-anagrafica-paziente)
    - [Modifica di un appuntamento esistente](#modifica-di-un-appuntamento-esistente)
1. [Fonti](#fonti)

<div style="page-break-after: always;"></div>


# Cos'è un software gestionale

I software gestionali per studi medici sono applicazioni progettate per digitalizzare e semplificare le attività amministrative, cliniche e organizzative di uno studio medico. 

Consentono di **centralizzare le informazioni sui pazienti**, automatizzare prenotazioni e fatturazione, gestire **cartelle cliniche elettroniche** e migliorare la comunicazione tra il personale.

L'insieme di dati che un gestionale utilizza si chiama **database**.

## Gestionali locali e di rete

Un software gestionale può essere **installato e utilizzato su un solo computer**. Parliamo allora di un gestionale *in locale*.

Il limite principale di un gestionale locale è che può essere utilizzato da una sola postazione.

La scelta migliore è un gestionale **installato su un computer (server) che viene utilizzato a distanza** da altri computer  (client). Parliamo allora di un gestionale *in rete*. 

I client possono accedere a gestionale di rete tramite un normale browser web.

È la scelta migliore quando dobbiamo facilitare il lavoro di più persone che operano insieme, anche se è più difficile da impostare.

Nel nostro esempio useremo un gestionale in rete, in cui il ruolo di server è svolto dal computer del docente.

## Funzioni principali

- **Anagrafica pazienti**  
  Memorizzazione sicura dei dati anagrafici, contatti, recapiti d'emergenza e storia clinica di base.

- **Cartella clinica elettronica (EHR/EMR)**  
  Registrazione delle visite, referti, diagnosi, prescrizioni, allegati (esami, immagini) e note cliniche con tracciabilità delle modifiche.

- **Agenda e prenotazioni**  
  Calendario condiviso, gestione appuntamenti (manuale e online), promemoria automatici via SMS/Email e lista d'attesa.

- **Gestione fatturazione e pagamenti**  
  Emissione di fatture e ricevute, integrazione con sistemi di cassa/pos, gestione pagamenti, note spese e reportistica finanziaria.

- **Refertazione e integrazione con laboratori**  
  Inserimento referti, importazione/esportazione risultati di laboratorio e interfacce con sistemi esterni.

- **Gestione scadenze e ricette**  
  Promemoria per rinnovi prescrizioni, vaccini e follow-up clinici.

## Account

- **Amministratore (Admin)**  
  - Pieno controllo del sistema: creazione/gestione account, configurazioni generali, visibilità completa su dati amministrativi e finanziari.  
  - Competenze: impostare ruoli, backup, aggiornamenti, integrazioni con fatturazione/gestionali esterni.  
  - Note: deve avere permessi di sicurezza limitati ai soli responsabili della privacy.

- **Medico**  
  - Accesso alle cartelle cliniche dei propri pazienti, possibilità di scrivere note cliniche, prescrivere farmaci, caricare referti e visualizzare l'agenda personale.  
  - Permessi limitati alla modifica delle informazioni cliniche (spesso non può accedere ai report economici completi se non previsto).

- **Front Desk / Reception**  
  - Gestisce prenotazioni, check-in/check-out, aggiornamento anagrafiche, incassi e comunicazioni con i pazienti.  
  - Accesso parziale alle cartelle (visualizzazione anagrafica e storico appuntamenti) ma normalmente non alle note cliniche dettagliate.

- **Ruoli aggiuntivi (opzionali)**  
  - **Contabile**: accesso a fatturazione, report finanziari e gestione pagamenti.  
  - **Infermiere/Collaboratore**: accesso a informazioni cliniche rilevanti e possibilità di aggiornare triage o monitoraggi.

<div style="page-break-after: always;"></div>

# openEMR

**OpenEMR** è un software open source per la gestione delle cartelle cliniche elettroniche (EHR) e per la pianificazione delle attività di uno studio medico.

È uno dei sistemi più diffusi a livello mondiale perché gratuito, flessibile e conforme a diversi standard internazionali di sicurezza e privacy.

## Connessione

Per collegarci al gestionale di rete che useremo come esempio, dobbiamo collegarci alla rete wifi:

    LAN-simulator

Non sono richieste password. Apriamo poi un **browser** e digitiamo l'indirizzo:

    192.168.1.223:8080/openemr

Accediamo con i dati forniti dal docente.

<p align="center" style="width=100%;">
  <img width="400px" src="img/oe-login.png" border="1px">
</p>

L'account che ci è stato fornito è un **account di front desk**. 

> Gli altri account possibili sono **medico**, **contabile** e **amministratore**.

Ogni account ha permessi e può compiere diverse attività, e pertanto ognuno ha una barra del menu leggermente diversa.

Al login, notiamo prima di tutto che l'interfaccia di openEMR è strutturata a **schede**, che possono essere gestite come in un browser web.

## Agenda

L'agenda è la scheda fondamentale di questo software gestionale (insieme all'anagrafica paziente), almeno dal punto di vista del front desk.

In agenda sono indicati gli **orari di disponibilità dei medici** e gli appuntamenti già presi.

L'agenda è divisa in diversi calendari, per poter gestire gli appuntamenti di più persone contemporaneamente.

<p align="center" style="width=100%;">
  <img width="670px" src="img/oe-fullday.png" border="1px">
</p>

L'interfaccia è molto simile a quella di Google Calendar.

### Nuovo appuntamento

Basta **selezionare il calendario corretto** e cliccare sul `+`. In alternativa possiamo fare clic direttamente su una zona vuota del calendario.

Le opzioni sono ancora una volta molto simili a quelle di Google Calendar.

<p align="center" style="width=100%;">
  <img width="380px" src="img/oe-new.png" border="1px">
</p>

Attenzione a impostare il tipo di evento a *Visita in studio*, a scegliere l'operatore (cioè il medico) e il paziente corretti.

<p align="center" style="width=100%;">
  <img width="350px" src="img/oe-searchpat.png" border="1px">
</p>

Dobbiamo impostare la durata dell'evento in minuti (default=15).

Possiamo anche impostare eventi **ricorrenti**, come riunioni, ecc.

Per essere certe di creare l'evento in un momento in cui il medico è disponibile, possiamo usare il bottone **Cerca disponibilità** (*Find available*). Ci verranno mostrate diverse opzioni di data e orario in cui il medico indicato non ha altri appuntamenti.

<p align="center" style="width=100%;">
  <img width="550px" src="img/oe-avail.png" border="1px">
</p>

### Modifica di un appuntamento

Per modificare un appuntamento già creato, basta fare doppio clic sull'appuntamento stesso. Vedremo la stessa interfaccia che abbiamo visto durante la creazione di un evento.

> Se stiamo modificando un evento ricorrente, ci verrà chiesto se vogliamo applicare le modifiche a tutti gli eventi, a quelli futuri o solo a quello corrente.

## Anagrafiche

Come sappiamo, un'anagrafica è la raccolta dei dati personali di un paziente.

Possiamo cercare nelle anagrafiche già esistenti mediante il **campo di ricerca in alto a destra** oppure selezionando **Finder** dal menu.

<p align="center" style="width=100%;">
  <img width="670px" src="img/oe-finder.png" border="1px">
</p>

Selezionando un paziente, potremo vedere i suoi dati anagrafici e gli appuntamenti futuri presso lo studio.

<p align="center" style="width=100%;">
  <img width="670px" src="img/oe-schedapat.png" border="1px">
</p>

Per modificare un'anagrafica (ad esempio per aggiornare un numero di telefono), è sufficiente cercare il paziente e aprire la sua scheda. 

Facendo clic sull'icona della matita possiamo modificare i dettagli del paziente.

### Nuova anagrafica

Per creare una nuova anagrafica, selezioniamo **Paziente** dal menu e poi **Nuovo/Cerca**. Potremmo anche usare questa interfaccia per cercare i pazienti, ma i metodi mostrati in precedenza sono senza dubbio più comodi.

Quando compiliamo un'anagrafica, non è necessario compilare **tutti i campi**, ma solo quelli importanti rispetto al nostro modo di lavorare.

> Possiamo spostarci al campo successivo **senza usare il mouse** usando il tasto `TAB` sulla tastiera.

<p align="center" style="width=100%;">
  <img width="450px" src="img/oe-anag-1.png" border="1px"><br>Dati anagrafici fondamentali
</p>

<p align="center" style="width=100%;">
  <img width="450px" src="img/oe-anag-2.png" border="1px"><br>Dati di contatto fondamentali
</p>

## Supporto

Possiamo leggere la **wiki** di openEMR per studiare tutte le sue funzionalità (vedi il link nelle [Fonti](#fonti)), oppure chiedere supporto sul **forum di openEMR** ([https://community.open-emr.org/](https://community.open-emr.org/)).

<div style="page-break-after: always;"></div>

# Attività

## Gestione appuntamenti da email

1. Hai ricevuto le seguenti email da tre pazienti a tua scelta.

    Mail 1:

        Buongiorno, avrei bisogno di un appuntamento il prima possibile con il dott. Enoki, preferibilmente al mattino.

        Attendo un vostro gentile riscontro.

    Mail 2:

        Buongiorno, vi scrivo perché avrei bisogno di programmare un appuntamento al mese con la dottoressa Rossi.
        
        Non ho preferenze di orario, l'importante è che l'appuntamento cada durante la prima settimana di ogni mese.

        Grazie e buona giornata.

    Mail 3:

        Buongiorno, vorrei prenotare un appuntamento con il dottor Mellino giovedì o venerdì della settimana prossima. È possibile? 

        Grazie e a presto.

2. Crea gli appuntamenti per i dottori indicati nelle mail, cercando di rispettare le richieste dei pazienti.

3. Crea anche un file Word con le risposte da inviare ai pazienti, riportando i dettagli degli appuntamenti che hai preso.

## Aggiornamento anagrafica paziente

1. Apri il profilo di un paziente già registrato.  

2. Modifica i dati seguenti:  
  
    - Numero di telefono  
    - Indirizzo di residenza  
    - Indirizzo email

3. Salva le modifiche e verifica che i dati siano aggiornati correttamente.  

4. Ripeti l'operazione su due altri pazienti a tua scelta.


## Modifica di un appuntamento esistente

1. Apri la scheda di un appuntamento già inserito.  
2. Sposta la data alla settimana successiva, mantenendo lo stesso orario (se possibile).  
3. Invia al paziente una mail di variazione (puoi creare un file di Word oppure un file di testo semplice, con il blocco note).  


<div style="page-break-after: always;"></div>

# Fonti
- [https://www.open-emr.org/wiki/](https://www.open-emr.org/wiki/)